Met dit Klinisch en Poliklinisch Instituut realiseerde architect Louis Cloquet aan het begin van de 20ste eeuw een langverwachte uitbreiding van het Bijlokehospitaal, in opdracht van de Gentse Universiteit. Cloquet streefde naar moderniteit en totaalarchitectuur: alles werd zorgvuldig ontworpen, van de stedenbouwkundige schaal tot in het kleinste detail.
